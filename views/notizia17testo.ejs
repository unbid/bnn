<div class="container-fluid p-4"><h3 style="text-align: center; color:#ffa500;">Quanto vale la tua vita? Proteggi te stesso e i tuoi cari con una polizza Dread Disease</h3>
<p></p>
<p><b>Quanto vale una vita umana?</b> Verrebbe da dire che ha un valore inestimabile. Eppure basta riavvolgere il nastro della memoria di qualche anno per tornare in pieno periodo Covid e ricordare che ci si interrogava sul bilanciamento tra rischio mortalit&agrave; e tenuta economica dei singoli Stati o del sistema globale (per rinfrescare la memoria consigliamo di leggere un articolo de L&rsquo;Internazionale cliccando <a href="https://www.internazionale.it/opinione/francesca-coin/2021/01/05/quanto-vale-una-vita#:~:text=Il%20valore%20di%20una%20vita,circa%20cinque%20milioni%20di%20euro.">qui</a>). Non solo, <b>l&rsquo;Istat indica un valore medio annuo di poco pi&ugrave; di 340.000 euro per la vita di un italiano</b> e tanti altri ancora sono i casi in cui si applica il &ldquo;cartellino del prezzo&rdquo; all&rsquo;esistenza umana. Insomma, si tratta di un modello statistico tutto sommato accettato&hellip; ma se cambiassimo la domanda?</p>
<p></p>
<p><b>Quanto vale la tua vita?</b> In questo caso non c&rsquo;&egrave; statistica o analisi razionale che tenga, per ciascuno di noi la prima prima risposta sarebbe: <b>non ha prezzo</b>. Lo conferma anche un recente sondaggio d&rsquo;opinione di Ipsos che ha rilevato come oltre il 60% degli intervistati abbia indicato gli investimenti sulla salute come priorit&agrave;, anche davanti a quelli per il lavoro, come priorit&agrave; per il Governo. Eppure, come abbiamo evidenziato pi&ugrave; volte, la maggioranza degli italiani assicura la propria auto e non la propria salute.</p>
<p>Un paradosso? Non proprio. Il <b>Sistema Sanitario Nazionale</b>, con tutte le sue criticit&agrave;, resta un <b>porto sicuro</b> e costellato da vere e proprie <b>eccellenze</b>: una condizione che tende a rassicurare tutti noi almeno fino a quando non si <b>alza l&rsquo;asticella dell&rsquo;emergenza&hellip;</b></p>
<p></p>
<p><b>Ogni anno in Italia</b> si verificano circa <b>230mila infarti</b> e <b>60mila ictus</b>, mentre si diagnosticano poco pi&ugrave; di <b>180mila tumori</b> e sono <b>24 milioni i malati cronici</b>. Numeri che fanno riflettere soprattutto se incrociati con alcuni dati statistici che rivelano come il 20% degli uomini e il 14% delle donne tra i 50 e i 69 anni venga colpito da una forma tumorale, la percentuale supera il 50% dopo i 70 anni.</p>
<p> In queste circostanze spesso il costo delle cure, l&rsquo;assistenza, la perdita di reddito mettono a dura prova i malati e le loro famiglie: il 45% dei malati oncologici, in particolare, evidenzia di non aver potuto mantenere i precedenti livelli. </p>
<p></p>
<p>Siamo di fronte a <b>eventi e patologie che impattano in modo devastante sulla quotidianit&agrave;</b> dei malati e delle loro famiglie. Da sempre i <b>Professionisti del Capitale Umano</b> di <b>Bonini Assicurazioni</b> lavorano per anticipare anche queste circostanze critiche.<b>Polizze sanitarie e vita</b> sono strumenti certamente fondamentali per assicurarsi serenit&agrave;, assistenza, cure e opportunit&agrave; semplificate di <b>accesso a prestazioni e visite mediche</b> oltre che un sostegno ai familiari, tuttavia la crescente incidenza di malattie gravi richiede strumenti assicurativi ancora pi&ugrave; specifici.</p>
<p>Per questo i nostri consulenti propongono la soluzione di una <b>polizza Dread Disease</b> che consente di tutelarsi in caso di malattia o patologia particolarmente grave (infarto, ictus, tumore maligno o neoplasia maligna, insufficienza renale, trapianti di organo, chirurgia vascolare, ecc.). Un prodotto che consente di <b>assorbire i costi delle cure</b> o, in caso di decesso, <b>garantire un reddito ai propri cari</b>. </p>
<p></p>
<p>Un vero e proprio salvavita a costi e condizioni tutt&rsquo;altro che proibitive. <b>Un esempio?</b> Un giovane assicurato di 22 anni con 20 euro al mese si assicura 100.000 euro in caso di malattia e 200.000 euro in caso di morte.</p>
<p> E chi ha qualche primavera in pi&ugrave; sulle spalle si mette al sicuro da rischi che si possono verificare statisticamente con un&rsquo;incidenza del 20% nella fascia 50-65 anni.</p>
<p>Insomma, <b>una polizza Dread Disease &egrave; un vero e proprio paracadute</b> che consente di ricevere fino a 150mila euro entro 30 giorni dalla diagnosi per affrontare le terapie, ma anche un capitale aggiuntivo fino a 300mila euro per gli eredi a integrazione del reddito in caso di decesso.</p>
<p></p>
<p>Per saperne di pi&ugrave; contatta i nostri <b>Professionisti del Capitale Umano</b> chiamando lo 0321/624000 o inviando una mail all'indirizzo 30320@unipolsai.it e fissa un appuntamento per valutare una soluzione su misura per te e per la tua famiglia.</p></div>