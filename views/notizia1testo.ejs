<div class="container-fluid p-4"><h3 style="text-align: center; color:#ffa500;">&Egrave; tempo di rilassarsi e godersi la pensione&hellip; ma nemmeno per sogno!</h3>
<p><br></p>
<p><span style="font-size:10.5pt;">Verr&agrave; il giorno in cui potremo dire &ldquo;</span><em><span style="font-size:10.5pt;">&Egrave; tempo di rilassarsi e godersi la pensione</span></em><span style="font-size:10.5pt;">&rdquo;&hellip; purtroppo no, nemmeno per sogno! E se non siete convinti andiamo ad analizzare insieme un po&rsquo; di dati.&nbsp;</span></p>
<p><br></p>
<p><span style="font-size:10.5pt;">In Italia sono circa 16 milioni le persone che percepiscono una pensione per una spesa complessiva che ammonta a poco pi&ugrave; di 320 miliardi di euro, di cui 315 in capo all&rsquo;INPS. Il problema non sta in questa fotografia dell&apos;esistente bens&igrave; nella sostenibilit&agrave; del sistema sul medio lungo periodo e nei trend che si stanno manifestando.</span></p>
<p><span style="font-size:10.5pt;">Non &egrave; certamente questo il luogo per approfondire nel dettaglio un dei nodi pi&ugrave; complessi della storia politica e sociale del nostro Paese ma ci permettiamo di fornire qualche spunto di riflessione.</span></p>
<p><br></p>
<p><span style="font-size:10.5pt;">Partiamo dal quadro attuale che non &egrave; confortante. Il saldo del sistema pensionistico italiano, infatti, risulta in negativo per 22,6 miliardi di euro e la spesa per sostenere il sistema di welfare &egrave; aumentata del 126% tra il 2012 e il 2022 (fonte Centro Studi e Ricerche Itinerari Previdenziali). Alle pensioni vanno infatti aggiunte altre prestazioni, come quelle di invalidit&agrave;, che nel solo 2022 hanno avuto un&rsquo;incidenza sul PIL che sfiora il 13% (oltre 247 miliardi di euro).&nbsp;</span></p>
<p><span style="font-size:10.5pt;">Traducendo: il sistema pensionistico e di sostegno &egrave; tanto generoso quanto insostenibile. E lo &egrave; a maggior ragione se alziamo lo sguardo dal presente e lo proiettiamo ai prossimi trent&rsquo;anni.&nbsp;</span></p>
<p><span style="font-size:10.5pt;">Non &egrave; un&rsquo;ipotesi ma una certezza confermata da analisti, ricercatori e statistici. Il problema demografico &egrave;, infatti, evidente: il rapporto tra individui in et&agrave; lavorativa (15-64 anni) e non (0-14 e 65 anni e pi&ugrave;) passer&agrave; da circa tre a due nel 2021 a circa uno a uno nel 2050.&nbsp;</span></p>
<p><span style="font-size:10.5pt;">Insomma, nubi nerissime all&rsquo;orizzonte. L&rsquo;attuale sistema previdenziale garantisce ad un ex dipendente con 38 anni di contributi continuativi uscito dal lavoro nel 2010 una pensione pari circa all&rsquo;85% dell&rsquo;ultimo stipendio. Diversamente, un giovane che ha iniziato il suo percorso nel 2012 e verser&agrave; continuativamente i contributi come dipendente fino al 2050 otterr&agrave; un assegno che non arriva al 70% dell&rsquo;ultima retribuzione.&nbsp;</span></p>
<p><span style="font-size:10.5pt;">Un esempio quest&rsquo;ultimo costruito sul &ldquo;</span><em><span style="font-size:10.5pt;">mito del posto sicuro</span></em><span style="font-size:10.5pt;">&rdquo; che &egrave; ormai tramontato: gi&agrave; oggi possiamo affermare 5,7 milioni di persone non porteranno a termine un percorso lavorativo continuativo (dati Censis). Parliamo di Neet, lavoro povero, discontinuit&agrave; contributiva, contratti a termine e cos&igrave; via. Condizioni lavorative che generano un pluralismo previdenziale (gi&agrave; nel 2022 il 18% dei pensionati &egrave; interessato dal fenomeno), ossia la pratica di versare contributi a diverse casse previdenziali ma comporta il concreto rischio di una perdita parziale o totale della pensione.&nbsp;</span></p>
<p><span style="font-size:10.5pt;">Come se non bastasse ci si mette anche l&rsquo;inflazione. Inutile ricordare che il valore del denaro &egrave; cambiato, ha &ldquo;perso peso&rdquo;, dai favolosi anni sessanta ad oggi ma la dieta in futuro rischia di essere ancora pi&ugrave; dolorosa per i lavoratori. &nbsp;Basta ricordare che solo tra il 2018 e il 2022 le famiglie dei pensionati sono state le pi&ugrave; colpite dall&rsquo;impennata dell&rsquo;inflazione con una perdita del reddito reale che varia, sulla base all&rsquo;entit&agrave; dell&rsquo;assegno pensionistico, dal 7,5% al 10,5%.</span></p>
<p><br></p>
<p><span style="font-size:10.5pt;">Ci siamo depressi abbastanza&hellip; Il problema esiste e allora occorre trovare delle soluzioni efficaci e sostenibili. Due sono le strade: proteggere e valorizzare i risparmi oltre a dotarsi di una previdenza integrativa. Due strade in cui i nostri Professionisti del capitale umano possono accompagnarvi nella scelta di prodotti su misura che con piccoli investimenti mettono al sicuro il vostro futuro e quello dei vostri cari.</span></p></div>