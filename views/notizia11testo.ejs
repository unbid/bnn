<div class="container-fluid p-4"><h3 style="text-align: center; color:#ffa500;">Caos pensioni:&nbsp; La nostra mappa per capirci qualcosa di pi&ugrave;</h3>
<div>Nelle ultime settimane i sindacati hanno denunciato l&rsquo;ennesima beffa ai danni di dipendenti pubblici, addetti delle sanit&agrave; e insegnanti con una revisione delle aliquote che porta a tagli all&rsquo;assegno fino al 20% per oltre 700 mila persone&hellip; &egrave; solo l&rsquo;ennesimo esempio di come&nbsp;<strong>il sistema pensionistico italiano sia precario e spesso in balia degli eventi</strong>.</div>
<div>&nbsp;</div>
<div>Cambiamo punti di riferimento, certezze e regole del gioco in un balletto che rischia di creare sempre maggiore&nbsp;<strong>disparit&agrave; di trattamento</strong>&nbsp;e&nbsp;<strong>nuove fragilit&agrave;</strong>. Con le norme in vigore, ad esempio, la fascia d&rsquo;et&agrave; in cui si collocano pi&ugrave; &ldquo;pensionandi&rdquo; &egrave; quella tra i 60 e i 68 anni ma la possibilit&agrave; che la data del tanto atteso riposo ritardi<strong>&nbsp;oltre i settant&rsquo;anni&nbsp;</strong>e di gran lunga maggiore rispetto ad un possibile anticipo. Vediamo il perch&eacute;.&nbsp;</div>
<div>&nbsp;</div>
<div>Il&nbsp;<strong>requisito di vecchiaia</strong>&nbsp;con l&rsquo;approvazione della nuova legge di bilancio prevede 67 anni di et&agrave; e 20 di contributi a patto di aver maturato la pensione minima di 534,41 euro.<strong><br /></strong>Per la&nbsp;<strong>pensione anticipata</strong>&nbsp;la soglia &egrave; 64 anni e 20 di contributi ma avendo maturato una pensione pari a tre volte l&rsquo;assegno sociale: circa 1.400 euro netti, roba da ricchi come &egrave; ben spiegato nell&rsquo;articolo di Repubblica che puoi leggere&nbsp;<a href="https://www.repubblica.it/economia/2024/02/06/news/pensione_millennials_impossibile_trappola_meloni_inflazione-422069617/#:~:text=Per%20accedere%20alla%20vecchiaia%20serviva,governo%20ha%20cambiato%20i%20moltiplicatori." target="_blank" data-saferedirecturl="https://www.google.com/url?q=https://www.repubblica.it/economia/2024/02/06/news/pensione_millennials_impossibile_trappola_meloni_inflazione-422069617/%23:~:text%3DPer%2520accedere%2520alla%2520vecchiaia%2520serviva,governo%2520ha%2520cambiato%2520i%2520moltiplicatori.&amp;source=gmail&amp;ust=1709022666936000&amp;usg=AOvVaw36y9wyuY0HtfPJA7OdgjMW">qui</a>. E&rsquo; questo il caso pi&ugrave; diffuso per tutti coloro che sono&nbsp;<strong>nati dagli anni &lsquo;70</strong>&nbsp;<strong>in poi</strong>&nbsp;ma attenzione si tratta proprio della generazione che ha pi&ugrave; a che fare con&nbsp;<strong>carriere discontinue</strong>&nbsp;e con&nbsp;<strong>bassi redditi&nbsp;</strong>che spostano l&rsquo;accesso alla pensione&nbsp;<strong>verso i 70 anni o a sfiorare i 75</strong>&nbsp;per coloro a cui spetterebbe meno dell&rsquo;assegno sociale (oggi pari a 534 euro al mese).</div>
<div>Insomma, la soglia standard &egrave; riservata a chi ha attraversato un percorso lavorativo omogeneo e con una certa continuit&agrave; garantendo retribuzioni<strong>&nbsp;annue intorno ai 30.000 euro lordi</strong>&nbsp;se dipendente e 40.000 euro lordi se autonomi. Nei casi di stipendi medi e numero di anni lavorati inferiori o vuoti contributivi i tempi di attesa salgono di almeno altri 36 mesi prima del meritato riposo.</div>
<div>&nbsp;</div>
<div>Restando sul tema dell&rsquo;anticipo, la legge di Bilancio conferma anche &ldquo;<strong>quota 103</strong>&rdquo; ovvero la somma di 62 anni di et&agrave; e 41 anni di contributi ma con il&nbsp;<strong>ricalcolo integrale dell&rsquo;assegno in termini contributivi</strong>&nbsp;e guadagni temporali relativamente modesti, non superiori all&rsquo;anno. Il gioco vale la candela? Non per tutti&hellip;</div>
<div>&nbsp;</div>
<div>Vale la pena, infine, dedicare un&nbsp;<strong>focus specifico ai lavoratori autonomi</strong>. Questa categoria versa meno contributi, a parit&agrave; di imponibile, rispetto a un lavoratore dipendente per via della minore aliquota: stiamo parlando di una media del 24% contro il 33% del dipendente. In una sistema contributivo &egrave; perci&ograve; consequenziale che la&nbsp;<strong>pensione sia pi&ugrave; &ldquo;magra&rdquo; arrivando in alcuni casi al 50% del reddito in attivit&agrave;</strong>. Sono questi casi che investono<strong>&nbsp;i lavoratori pi&ugrave; giovani&nbsp;</strong>perch&eacute; chi &egrave; vicino al traguardo pensionistico pu&ograve; beneficiare del sistema di calcolo retributivo (il valore dell&rsquo;assegno in questo caso &egrave; legato alla media degli ultimi redditi) per tutti gli anni lavorati prima del 1995 con assegni che, in alcuni casi&nbsp; sfiorano l&rsquo;80%.</div>
<div>&nbsp;</div>
<div>In sintesi:&nbsp;<strong>tempi pi&ugrave; lunghi e pensioni sempre pi&ugrave; magre</strong>. Per questo una buona&nbsp;<strong>pensione integrativa</strong>&nbsp;rappresenta il paracadute ideale per prepararsi al meritato riposo soprattutto per i giovani autonomi che in assenza di un &ldquo;tesoretto&rdquo; dovrebbero affrontare il periodo post lavoro con poco pi&ugrave; delle risorse disponibili durante il percorso lavorativo. Un investimento - completamente deducibile fino a un massimo di 5.164 &euro; euro -&nbsp;<strong>su misura e</strong>&nbsp;<strong>definito sulla base delle possibilit&agrave; di accantonamento</strong>&nbsp;che rappresenta una importante, in alcuni casi fondamentale, scelta per garantirsi un futuro sereno.&nbsp;&nbsp;&nbsp;&nbsp;</div>
<div>&nbsp;</div>
<div>Vuoi approfondire il tema o scoprire le tante soluzioni su misura per te? Contatta i nostri&nbsp;<strong>Professionisti del Capitale Umano</strong>&nbsp;chiamando lo 0321/624000 o inviando una mail all&rsquo;indirizzo&nbsp;<a href="mailto:30320@unipolsai.it" target="_blank">30320@unipolsai.it</a>.</div>
</div>